#Rakennekuvaus

Pelin luokat on koottu kahteen pakkaukseen, GUI ja logiikka. Pääohjelma luo ajettaessa uuden Peli-olion, joka puolestaan luo uuden Sudoku-olion. Tämä rakenne valittiin siksi, että peliä olisi mahdollista myöhemmin laajentaa käyttämään sudokujen lisäksi muunlaisia [sudoku-variantteja](https://en.wikipedia.org/wiki/Sudoku#Variants "Variants"). Peli-luokka sisältää myös runsaasti komentokehotetoiminnallisuutta, joka on jäänyt tarpeettomaksi graafisen käyttöliittymän toteutuksen jälkeen. Peli-luokka pitäisikin tulevaisuudessa kirjoittaa uudelleen. 

Sudoku-luokka sisältää itse pelilaudan toteutukseen liittyvän koodin, ja huolehtii mm. pelaajanäkymän ajantasaisuudesta, syötettyjen arvojen oikeellisuudesta ja ratkaisuehdotuksen tarkastuksesta. Kenttä-luokka kuvaa yhtä kenttää, johon littyy yksi 9*9=81 merkkiä pitkä vastaus ja siitä muokattu pelaajanäkymä, jossa osa numeroista on piilotettu. Kenttämestari-luokan tarkoitus on lukea kenttiä tiedostosta, ja palauttaa niistä satunnaisesti valittu kenttä Sudokulle.

GUI-luokassa on kaksi ikkunaa, Valikko ja Käyttöliittymä, sekä muutama apuluokka. Valikko luo päävalikon, jossa pelaaja näkee Highscore-listan sekä voi valita aloitettavan pelin vaikeustason. Käyttöliittymä-luokka toteuttaa graafisen kuvauksen itse pelistä. Pelaaja näkee ruudukon, joka on toteutettu 81 painikkeena, joista annetut numeron on disabloitu. Klikkailemalla vapaita alkioita hiirellä, tämä voi kasvattaa kutakin numeroa välille 1-9. Ikkunan reunassa on painikkeet, joilla voi tarkistaa onko vastaus oikein, katsoa oikean vastauksen (ja lopettaa pelin), tai lopettaa suoraan päävalikkoon.
